<!DOCTYPE html>
<html lang="hu">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="style.css">
    <title>Babetta 228</title>
  </head>
  <body>
    <h1>Babetta 228</h1>
    <img
      src="képek/babetta4.jpg"
      alt="Babetta 228"
      width="650px"
      style="float: left"
    />
    <div id="kknysz">
      <p>
        Nagyon ritka, amikor a kitűzött mérnöki feladat ennyire pontosan és
        ennyire magas színvonalon valósul meg. Szükség volt egy segédmotoros
        kerékpárra, amellyel nők is könnyedén tudnak közlekedni a vágbesztercei
        dombokon, könnyű, olcsó és szinte karbantartásmentes. Kezelése legyen
        egyszerű, formája csinos. Ez a Babetta. Nagyjából ilyen mopedet
        kérhették az elvtársak a mérnököktől a 60-as évek végén. A PS- és
        Jawa-gyárak kezdték meg a sorozatgyártását 1971-ben. Mivel teljesen új
        konstrukció volt, a Jawa nevet az első, 28-as modellszámú moped esetében
        nem használták, hanem a külföldön is hangzatos Babetta nevet kapta.
        Mérnöki szemmel nézve a dolgokat is látszik, hogy mekkorát szólt az
        1970-es évek elején. A tervezése egy csoda, a műszaki megoldásai pedig
        ma sem válnának szégyenére egy sikeres gyártónak sem. A váz nagyon
        közeli rokonságban van a kerékpárok vázával, szinte csak ott erősítették
        meg, ahol szükséges, a kerekei alig vaskosabbak, mint egy Toldi bringaé.
        A kormánycsapágy kerékpár méretű, az első villa rugózik, azonban a
        23”-os kerékkel enélkül is nagyon szépen gurulna; nem találja meg az
        összes apró gödröt. Hátul nincs semmilyen rugózása, a komfortot a nagy
        és széles rugós nyereg biztosítja.
      </p>
      <p>A merev váz és rugózatlan hátsó traktus miatt a motor nagyon jól irányítható, a nagy kerekek miatt az egyenesfutása is példás. Amelyik nő tud kerékpározni, ezzel a kis segédmotoros kerékpárral is pontosan olyan könnyedén elkerekezik. A nyeregcső között kialakított kis trepnin akár szatyrot is vihettünk, vagy a lábunkat tehettük oda, elrejtve így a kerék által felcsapott mocsoktól. A kis átlépőmagasság miatt a hölgyek nőiesen tudnak felszállni, szoknyájukat pedig a hátsó keréknél damilhuzalok védik. A sárvédőket fém pálcák tartják, ezek kialakítása, rögzítése műszaki igényességről árulkodik. Kezelőszervei egyszerűek, csak a lámpakapcsoló került érthetetlen módon a lámpa alá, nehezen elérhető helyre. Talán már akkor arra gondoltak, hogy jobb, ha állandóan bekapcsolt világítással megyünk. Akárhová nézünk, minden részlet alapos tervezésre utal. A tanksapka könnyen levehető, körülötte gyárilag filc van, hogy a kicsepegő tüzelőanyagot elnyelje. Alatta található a kimélyített tálca, így a filc valóban felfogja a benzint. Benzintankja 3 literes, ezzel közel 200 kilométert lenyomhatunk, tekintetbe véve a motor jellegét, ez van, akinek egy hónap. Ha esetleg mégis kifogyna, szerszámok nélkül átkapcsolhatjuk kerékpár üzemmódra, akkor lassan, de biztosan hazatekerhetünk. Átgondolt, praktikus. A végére hagytam a moped ékkövét, a motorblokkot. A kialakítása miatt az átlépőmagasságot nem növeli feleslegesen, fekvő hengere miatt a súlypont is alacsonyra került. Tokozása miatt akármilyen bénán téblábolunk a motor mellett, nem fogjuk megégetni magunkat, nem fogja összekenni a ruhánkat. A felépítése pofonegyszerű, a kéttengelyes blokk csak egy röpsúlyos kuplunggal viszi át a forgattyús mechanika erejét a hátsó kerékre, a kuplung szlipje adja induláskor a segítséget. Benzintankja 3 literes, ezzel közel 200 kilométert lenyomhatunk, tekintetbe véve a motor jellegét, ez van, akinek egy hónap. Ha esetleg mégis kifogyna, szerszámok nélkül átkapcsolhatjuk kerékpár üzemmódra, akkor lassan, de biztosan hazatekerhetünk. Átgondolt, praktikus. A végére hagytam a moped ékkövét, a motorblokkot. A kialakítása miatt az átlépőmagasságot nem növeli feleslegesen, fekvő hengere miatt a súlypont is alacsonyra került. Tokozása miatt akármilyen bénán téblábolunk a motor mellett, nem fogjuk megégetni magunkat, nem fogja összekenni a ruhánkat. A felépítése pofonegyszerű, a kéttengelyes blokk csak egy röpsúlyos kuplunggal viszi át a forgattyús mechanika erejét a hátsó kerékre, a kuplung szlipje adja induláskor a segítséget. Az egyszerű kézi dekompresszor miatt könnyű beindítani, amiben a világon először alkalmazott megszakító nélküli tranzisztoros gyújtás is komoly szerepet játszik. Nem tévedés! Ezt a megszakító nélküli mágnes gyújtást 1970 előtt semmilyen kétkerekű motorban vagy mopedben nem alkalmazták, de autókban is ritka vendég volt. A kor híres Puch, Solex és Motobecane mopedjei álmodni sem mertek egy ilyen korszerű, nagy szikraintenzitást biztosító és megbízható gyújtásról. Az 1982-ben készített Puch Maxi mopeden még megszakítós kondenzátoros gyújtás volt! Már viszonlyag kis főtengelyfordulatnál erős a szikra, amely biztosítéka a könnyű indíthatóságnak. A dekompresszort behúzva könnyen felpörgettük a motort, a röpsúlyos kuplung összezárt és a dekót kiengedve a Babetta beröffent. Mindig. Gondoljunk csak bele, hogy mennyi megy még ma is, kis kosárral a csomagtartóján, kötelességtudóan. Némelyiknek, még soha nem volt megbontva a blokkja. A maximális fordulaton 4500-at forgó motor kétütemű mércével mérve kis fordulatú, ami biztosítéka a hosszú, hibátlan működésnek.</p>
    </div>
  </body>
</html>
